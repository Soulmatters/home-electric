---
published: true
title: SCHIMBAREA FURNIZORULUI DE ENERGIE ELECTRICĂ PENTRU CLIENȚI CASNICI
layout: post
imagine: /images/putere.jpg
excerpt: Conform informațiilor publicate în Monitorul Oficial din 27.11.2014. Acest lucru este încă puțin cunoscut și în 2016.
---


Anul 2015 a adus vești bune pentru consumatorul casnic și anume, posibilitatea de a-și schimba furnizorul de energie electrică. Acest lucru este încă puțin cunoscut și în 2016. Mulți **clienții casnici** consideră în continuare că, singurii furnizori de energie electrică sunt doar cei la care sunt abonați ei, cunoscuții lor și aproape toată lumea.

Înainte, **clientul casnic** era nevoit prin lege, să accepte doar furnizorii aprobați de către Stat precum: ENEL ENERGIE S.A, CEZ VÂNZARE S.A, E-ON ENERGIE ROMÂNIA S.A, ELECTRICA FURNIZARE S.A. Consultați și  lista de la [ANRE](http://www.anre.ro/ro/info-consumatori/operatori-economici/energie-electrica1391006213/furnizare-catre-consumatori1391006442) a companiilor ce activează pe piața de energie electrică cu amănuntul.

Prin posibilitatea schimbării furnizorului de **energie electrică,** clientul casnic își poate negocia contractul și poate să caute oricând, ofertele cele mai avantajoase.

Există furnizori de energie, ce sunt interesați să-și ofere serviciile doar entităților juridice. Totuși, acest lucru nu este un impediment. Sunt alte companii foarte cunoscute, care încep să furnizeze energie și pentru **clienții casnici.**


**Actele necesare pentru schimbarea furnizorului de energie electrică - clienții casnici**

- Cerere de încheiere a contractului de furnizare a **energiei electrice.** Este o cerere care poate fi găsită în format electronic și pe site-urile furnizorilor.
- Copie a avizului tehnic de racordare, actualizat. Avizul poate fi solicitat de către consumator;
- Copie a actului de identitate;
- Copie a ultimei facturi emise de furnizorul de **energie electrică;**
- Dovada dreptului de proprietate asupra locului de consum sau după caz, contract de închiriere/comodat, plus acordul proprietarului;
- Contractul actual de furnizare a **energiei electrice;**

Înainte cu 21 de zile de a schimba furnizorul de energie electrică, clientul va notifica acest aspect, actualei companii la care este abonat. De regulă, noul furnizor se va ocupa de aceste demersuri. Astfel, se va fluidiza procedura de transfer a clientului, către serviciile companiei nou alese.

În ziua în care are loc schimbarea furnizorului de **energie electrică,** se va ține cont de indexul actual. Dacă există anumite diferențe, necorelări referitoare la valorile citite de către consumator, Operatorul de Rețea va lua măsuri. În acest caz, O.R. va realiza estimarea pe baza istoricul de consum al clientului.

În momentul alegerii unui furnizor de **energie electrică** de pe piața liberă, trebuie avut în vedere ca acesta să fie membru UE și să dețină **licență de furnizare.**
Este indicat să consultați regulat lista de la [ANRE](http://www.anre.ro/ro/info-consumatori/operatori-economici/energie-electrica1391006213/furnizare-catre-consumatori1391006442), pentru a afla despre noile informații ce pot viza și compania care vă furnizează **energie electrică.**
