---
published: true
title: 
CE ESTE UN SISTEM ENERGETIC NATIONAL „SEN”?
layout: post
imagine: /images/power.png
excerpt: Prin instalaţie electrică se înţelege ansamblul de echipamente electrice interconectate.
---

## CE ESTE UN SISTEM ENERGETIC NATIONAL „SEN”?

Prin **instalaţie electrică** se înţelege ansamblul de echipamente electrice interconectate, situat într-un anumit spaţiu, care are o funcţionalitate bine determinată.

**Echipamentele** instalaţiilor electrice sunt constituite din totalitatea maşinilor, aparatelor dispozitivelor şi **receptoarelor electrice** interconectate între ele.

**Receptoarele electrice** sunt acele elemente ale echipamentelor electrice care transformă energia electrică în altă formă de energie (mecanică, termică, luminoasă, etc.)

Ansamblul instalaţiilor electrice de producere, transport, distribuţie şi consum de **energie electrică,** care au în comun un sistem continuu de producere şi consum, formează un **sistem electroenergetic,** reprezentat mai jos în figura:



![CE ESTE UN SISTEM ENERGETIC NATIONAL „SEN”?](/images/schema.png)


**Schema simplificată a unui sistem electroenergetic**

GS - generator sincron; ST1 - staţie de transformare ridicătoare de tensiune; LEA - linie electrică aeriană; ST2 - staţie de transformare coborâtoare de tensiune; LES - linie electrică subterană; R1 - receptoare de medie tensiune; PT - post de transformare; R2 - receptoare de joasă tensiune.

Producerea **energiei electrice** este realizată de generatorul sincron GS. Pentru reducerea pierderilor de energie electrică pe instalaţiile de transport, se impune creşterea tensiunii cu transformatoarele ridicătoare de tensiune din staţia de transformare ST1 de la 6 kV sau 10 kV (tensiune la bornele generatorului), la 110 kV, 220 kV, 440 kV, etc. În felul acesta pentru aceeaşi energie transportată, curenţii din liniile de transport sunt mult mai mici.

	
