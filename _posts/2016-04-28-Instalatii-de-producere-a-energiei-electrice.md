---
published: true
title: INSTALAȚII DE PRODUCERE A ENERGIEI ELECTRICE
layout: post
imagine: /images/electro640.jpg
excerpt: Transportul energiei electrice spre consumatori se face prin mai multe linii electrice aeriene.
---
**INSTALAȚII DE PRODUCERE A ENERGIEI ELECTRICE**

![Electrician, Home-Electric](/images/schema.png)

Transportul **energiei electrice** spre consumatori se face prin mai multe linii **electrice aeriene** (LEA). La consumator tensiunea este micşorată de transformatoarele staţiei coborâtoare de tensiune ST2 până la nivelul 6 kV, 10 kV sau 20 kV.

De la bornele secundarelor transformatoarelor din ST2, prin linii electrice subterane LES, se alimentează consumatorii de medie tensiune R1 (în general motoare de medie tensiune care acţionează maşini de lucru importante ca suflante, exhaustoare, compresoare, etc.) şi posturile de transformare PT care sunt situate în **„centrele de greutate”** ale consumului de **energie electrică,** dintr-o anumită zonă a unei întreprinderi industriale sau a unei localităţi. 

Transformatoarele din posturile de transformare scad nivelul tensiunii de linie la 0,4 kV. De la barele secundare ale transformatoarelor din PT se alimentează cu **energie electrică** consumatorii R2 de joasă tensiune.

**Sistemul energetic** cuprinde pe lângă sistemul electroenergetic, sursele de energie primară, instalaţiile de transport a energiei primare la centrala de producere a **energiei electrice,** instalaţiile de convertire a energiei primare în energie mecanică şi maşinile de lucru acţionate de motoarele electrice din instalaţiile de utilizare a **energiei electrice.**

**Sistemele energetice,** în general, au un caracter regional în sensul că principalii consumatori sunt grupaţi într-o anumită zonă în jurul centralei care produce **energia electrică.** Pentru asigurarea continuităţii alimentării cu energie electrică a consumatorilor de mare importanţă, în cazul apariţiei unui deranjament în instalaţiile de producere şi de transport a **energiei electrice** ale sistemului electroenergetic, se impune interconectarea tuturor sistemelor energetice regionale. 

La nivelul întregii ţări, prin interconectarea sistemelor energetice regionale rezultă sistemul energetic naţional. **Sistemul energetic naţional** are o configuraţie complexă conţinând mai multe noduri. Nodurile sistemului energetic naţional sunt formate din staţiile de transformare ST1 ale centralelor electrice.

