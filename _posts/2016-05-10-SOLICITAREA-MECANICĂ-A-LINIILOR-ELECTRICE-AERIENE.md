---
published: true
title: SOLICITAREA MECANICĂ A LINIILOR ELECTRICE AERIENE(L.E.A.) 
layout: post
imagine: /images/linii.jpg
excerpt: Liniile aeriene se dimensionează din punct de vedere electric precum liniile electrice în cablu.
---

**GENERALITĂȚI**

**Liniile aeriene** se dimensionează din punct de vedere electric precum liniile electrice în cablu. În plus, secţiunea **conductoarelor L.E.A.** se calculează astfel încât să reziste la solicitările mecanice ale liniei.

Conductoarele **L.E.A.** sunt solicitate de greutatea lor proprie, de chiciura cu care se încarcă iarna şi de acţiunea vântului. Iarna tensiunea mecanică a conductoarelor creşte şi ca urmare a fenomenului de contracţie termică.

Pentru ca în urma solicitării mecanice **conductoarele** să nu sufere o deformare plastică, se impune ca la montaj, săgeata acestora, să aibă o valoare bine determinată, în funcţie de secţiunea funiei şi de deschiderea dintre stâlpii de susţinere şi temperatura mediului ambiant. În vederea creşterii rezistenţei mecanice a conductoarelor, L.E.A. se realizează cu **conductoare multifilare** din aluminiu sau cupru cu inimă din oţel (funie din oţel).

La determinarea secţiunii conductoarelor L.E.A. se are în vedere secţiunea minimă impusă care are valoarea 25 mm&sup2; , pentru conductoarele funie din oţel-aluminiu, oţel-aliaje din aluminiu şi aliaje din aluminiu şi 16 mm&sup2;, pentru **conductoarele** funie din oţel-cupru şi aliaje din cupru.