---
published: true
title: SISTEME DE ANCLANŞARE AUTOMATĂ DE SACRIFICIU
layout: post
imagine: /images/Captura1.PNG
excerpt: Sistemele de declanşare automată de sacrificiu  (D.A.S.) asigură întreruperea alimentării cu tensiune a receptoarelor de categoriile II şi III dacă sursa secundară 
---
 
 
![Electrician, Home-Electric](/images/Captura3.PNG)




**Noţiuni introductive**

Sistemele de declanşare automată de sacrificiu  (D.A.S.) asigură întreruperea alimentării cu tensiune a receptoarelor de categoriile II şi III dacă sursa secundară de tensiune nu este dimensionată să preia toată sarcina atunci când sistemul A.A.R. comandă trecerea funcţionării de pe sursa de bază (sursa I) 
pe sursa de rezervă (sursa II).

În figura de mai jos se redă schema de principiu a unui sistem D.A.S. Sistemul D.A.S. lucrează asociat cu sistemele A.A.R. unidirecţionale. Sursa I de alimentare este dimensionată să poată prelua puterea  P (P=Pv+Ps). 

Sursa de rezervă poate suporta numai sarcina Pv (puterea receptoarelor vitale), de aceea D.A.S. deconectează receptoarele cu puterea Ps (puterea receptoarelor sacrificate) la trecerea de pe sursa de bază pe cea de rezervă. La revenirea alimentării cu energie pe sursa principală, prin comanda corespunzătoare a sistemului A.A.R., D.A.S. asigură alimentarea normală a receptoarelor. Sistemul D.A.S. trebuie să îndeplinească următoarele condiţii:

- să funcţioneze singur şi rapid la căderea sursei de bază;
- să realizeze declanşarea când dispare tensiunea de pe oricare fază a sursei principale;
- declanşarea contactorului Q3 să se realizeze înainte ca sistemul A.A.R. să comande trecerea alimentării de la sursa de rezervă;
- să se asigure semnalizarea permanentă a funcţionării sistemului;
- să fie prevăzut cu posibilitatea de încercare a funcţionării prin simularea căderii sursei.



