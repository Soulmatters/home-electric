---
published: true
title: Schimbarea furnizorului de energie electrică. Întrebări și răspunsuri
layout: post
imagine: /images/veioza.jpg
excerpt: Datorită liberalizării pe piața de energie electrică, din 2015, orice client casnic a avut opțiunea de a-și schimba furnizorul de energie.
---


Datorită liberalizării de pe piața de energie electrică, din 2015 orice client casnic a avut opțiunea de a-și schimba furnizorul de energie. Mai jos, puteți observa lista celor mai frecvente întrebări ale clienților, referitor la acest aspect.

**Principala teamă a clientului este că, odată cu schimbarea furnizorului de energie, acesta nu va ști cum să procedeze în eventualitatea unei avarii la instalația sa electrică. Cum îl poate ajuta furnizorul pe client, pentru a-i rezolva problema?**

În caz de avarie, clientul contactează telefonic furnizorul, iar acesta la rândul său, va notifica distribuitorul zonal, care se va ocupa de defecțiunea semnalată.


**Ce se întâmplă dacă furnizorul nu mai poate livra energie electrică clientului?**

Energia consumată de la noul furnizor, poate fi produsă de acesta sau cumpărată din piața de energie electrică. Nu are importanță zona de unde se produce energia. Nu contează, pentru că aceasta va fi injectată în **Sistemul Energetic Național**(SEN). Orice furnizor de **energie electrică** va putea prelua tot necesarul pentru clienții săi.
În cazul în care nu are energiei produsă, furnizorul este obligat să o cumpere din **PZU**(Piața pe Ziua Următoare). Dacă acesta dă faliment, clientul este automat trecut la Furnizorul de Ultimă Instanță(FUI), pentru a nu rămâne fără energie. Consultați lista [ANRE](http://www.anre.ro/ro/info-consumatori/operatori-economici/energie-electrica1391006213/furnizare-catre-consumatori1391006442) cu Furnizorii de Ultimă Instanță.


**Cum ajunge electricitatea de la furnizor, acasă la client? Se va instala o altă rețea de cabluri?**

În locații din aria de distribuție a **energiei electrice**, furnizorul nu are nevoie să monteze alte cabluri pentru client. Acesta poate folosi rețeaua electrică, deja construita de distribuitorii zonali. 


**Există posibilitatea ca furnizorul anterior să îi ia contorul clientului?**

Companiile de distribuție energie electrică sunt obligate să se ocupe de mentenanța instalației, ce include absolut tot până la contor. Indiferent de furnizorul pe care il aveți, doar distribuitorul se va ocupa de contorul dvs.

**În ce constă aspectul privind prețurile oferite de furnizor? Va plăti clientul mai mult pentru facturile de energie electrică?**

Planul tarifar este compus din două părți:

- Tariful de transport - ce este impus de ANRE. Fiecare companie indiferent cine este, va plăti același plan tarifar impus de ANRE pentru folosirea rețelei electrice.

- Prețul plătit pe energia activă consumată - Acesta din urmă poate varia în funcție de capacitatea de a negocia cu furnizorul dorit.

Citiți de asemenea, [Drepturile și obligațiile consumatorilor](http://www.anre.ro/ro/info-consumatori/informatii-esentiale/drepturile-si-obligatiile-consumatorilor1385709230)


