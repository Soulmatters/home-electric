---
published: true
title: Solicitarea termică a conductoarelor
layout: post
imagine: /images/cablucalc.jpg
excerpt: Datorită trecerii curentului electric prin conductoare se produc pierderi de energie (prin efect Joule) care determină creșterea temperaturii acestora, fenomen denumit - solicitare termică.
---


NOȚIUNI DE BAZĂ

Datorită trecerii curentului electric prin conductoare se produc pierderi de energie (prin efect Joule) care determină creșterea temperaturii acestora, fenomen denumit - **solicitare termică.**

Creșterea temperaturii unui element de rețea, aparat, echipament peste anumite limite poate determina deterioarea acestuia ca urmare a pierderii proprietăților fizico-mecanice ale **conductorului,** distrugerii îmbinărilor, degradării izolației ș.a.m.d

Este importantă și durata de menținere a acestei temperaturi mărite. Capacitatea de a rezista acțiunii de solicitare termică se numește **stabilitate termică.**

Aprecierea influenței diferiților parametri asupra procesului de încălzire se face în trei regimuri de funcționare de bază:

- regimul **de durată(continuu, permanent);**

- regimul **intermitent periodic;**

- regimul **de scurtă durată.**

În **regimul de durată,** funcționarea receptorului electric este continuă, la o sarcină constantă. Temperatura conductorului crește de la o valoare inițială (fie ea a mediului ambiant în care se găsește) până la o valoare finală, determinată de **regimul staționar** la care ajunge conductorul, în care degajă întreaga căldură ce se dezvoltă în el.

În **regimul intermitent periodic**, funcționarea receptorului are loc cu pauze (întreruperi), suficient de scurte pentru ca răcirea conductorului să se producă până la valoarea inițială; căldura dezvoltată de conductor în perioada de funcționare se acumulează în masa acestuia, fiind cedată (transmisă) integral mediului ambiant în perioada de pauză.

În regimul **de scurtă durată** corespunde funcționării receptorului cu parametri constanți, un timp mai mic decât cel necesar atingerii echilibrului termic, urmat de un repaus cu o durată suficientă pentru ca receptorul să revină la temperatura mediului ambiant.