---
published: true
title: PROFILUL ELECTRICIANULUI PROFESIONIST
layout: post
imagine: /images/electrician.jpg
excerpt: Electricianul este o persoană cu o pregătire temeinică în domeniul energiei electrice, avizat să efectueze lucrări de proiectare, execuție sau mentenanță instalații electrice.
---
 
 
![Electrician, Home-Electric](/images/electrician.jpg)

 

**PROFILUL ELECTRICIANULUI PROFESIONIST.**




## Profesie și dedicare

**Electricianul** este o persoană cu o pregătire temeinică în domeniul **energiei electrice**, avizat să efectueze lucrări de proiectare, execuție sau mentenanță instalații electrice.

Această profesie nu o poate practica oricine și necesită o pregătire continuă, dedicare și respectare fără abateri a normelor ce vizează **siguranța muncii** desfășurate.

## Profilul profesional al unui bun electrician

Deoarece foarte multe persoane nu cunosc atribuțiile și aptitudinile **electricianului**, voi încerca să vă descriu câteva elemente-cheie, ce conturează profilul profesional al acestuia: 

În primul rând, **electricianul** trebuie să dețină o serie de aptitudini esențiale ce țin de atenție, îndemânare și asumare a responsabilității asupra activității pe care o desfășoară. De asemenea, este esențială respectarea normelor de protecție a muncii și comunicarea eficientă cu membrii echipei, unde este cazul. Astfel, orice lucrare va fi dusă la bun sfârșit, fără incidente.

**Electricianul** este omul care preia o responsabilitate mare atunci când desfășoară o lucrare. Acesta de fiecare dată se supune și unui oarecare risc, întrucât sunt multe alte elemente neprevăzute care pot interveni și dăuna muncii sau siguranței sale. 
![Electrician, Home-Electric](/images/bec, priză electricitate.jpg)

## ELECTRICIANUL ÎN CONSTRUCȚII.

### Atribuțiile electricianului în construcții


Electricianul în domeniul construcțiilor trebuie sã fie capabil pentru a:
- diagnostica, remedia toate tipurile de **instalații** și **echipamente electrice** specifice construcțiilor civile și/sau industriale.
- monta și a pune în funcțiune diferite instalații electrice.

  Practic, **electricianul în construcții** realizeazã următoarele activități specifice :

- montează instalații electrice interioare și exterioare pentru uz general;

- montează instalații electrice aferente utilajelor termice și tehnico-sanitare;

- confecționează și monteazã instalații de paratrăsnet și prize de pământ;

- execută măsurarea parametrilor electrici la instalațiile montate;

- execută lucrări de remediere a defecțiunilor de orice tip apărute la instalațiile montate.

   Electricianul în domeniul construcțiilor, trebuie să dețină un volum mare de cunoștințe teoretice și practice din: electrotehnicã, electronicã, mecanicã, echipamente acționate electric. Pentru a fi în pas și cu progresul tehnologic al instalațiilor electrice, întreaga profesie presupune un proces de instruire continuă și dedicare.



