---
published: true
title: DIMENSIONARE ȘI MONTARE CONDUCTOARE ELECTRICE
layout: post
imagine: /images/altcablu.jpg
excerpt: La alegerea și montarea conductelor electrice și accesoriilor trebuie respectatecondițiile normativului I7-2011, ale producătorilor și cele din agrementele tehnice.
---



La alegerea și montarea conductelor electrice și accesoriilor trebuie respectate condițiile normativului I7-2011, ale producătorilor și cele din agrementele tehnice.

**Criteriile de dimensionare/verificare pentru stabilirea secțiunii conductoarelor:**

- stabilitatea termică în regim permanent sau intermitent;

- respectarea condițiilor de protecție la supracurenți a **conductoarelor;**

- respectarea condițiilor de protecție împotriva **șocurilor electrice;**

- condiția de cădere de tensiune;

- condiția de secțiune minimă (NP I7-2011);

- condiția la stabilitate termică în regim de scurtă durată la pornire pentru instalațiile electrice de forță;

- condiția de scurtcircuit – **stabilitate termică** și dinamică pentru barele electrice de fază;

- criteriul economic.

**Tipuri și notații pentru cabluri și conductoare electrice:**

-CCBYY – cablu de branșament, cu conductor concentric, pentru legătură monofazată între stâlpul de tensiune și consumator;

-CYY; CYY-F – cabluri de energie, cu izolație și manta de PVC;

-CYAbY; CyabY-F – cabluri de energie armate, cu izolație și manta de PVC;

-MYUp; MYYUp, MYYU – cordoane în execuție ușoară, pentru conectarea aparatelor electrice de uz casnic;

-MYYM; MYEYM, MYYMEY – cordoane în execuție mijlocie, pentru instalații electrice semi industriale;

-MYYMAc – cordoane de PVC armate, pentru aparate electrice de uz industrial;

-FY – conductor cu izolație de PVC pentru instalații electrice fixe;

-FPYY – conductor cu izolație de PVC pentru instalații electrice fixe (în instalații electrice de iluminat și prize, fără tub de protecie);

-Myf – conductor flexibil izolat cu PVC, de tensiune nominală până la 450/750 V.

Folosirea conductoarelor din cupru este obligatorie pentru alimentarea receptoarelor de importanță deosebită ca: bloc operator și similar, iluminat de siguranță, instalații de prevenire și stingere a incendiilor, spații cu mediu coroziv, utilaje mobile, echipamente supuse vibrațiilor permanente sau șocurilor, instalațiile de protecție contra șocurilor electrice (SR CEI 60364-4- 4), circuitele de comandă, automatizare, măsură și semnalizare, spații cu atmosfere explozive (SR CEI 60079-14).

**Conductoare electrice** montate liber în exteriorul clădirilor pot fi conductoare neizolate sau izolate (cu izolația rezistentă la intemperii și la eventualul mediu coroziv) cu montaj pe pereții exteriori ai clădirilor sau pe stâlpi din beton sau metal.

Se interzice utilizare arborilor drept suport. Se vor respecta distanțele minime față de elementele de pe traseul cablurilor (NP I7 -2011).

**Conductoarele electrice** montate liber în interiorul clădirilor pot fi conductoare neizolate sau linii de contact, magistrale de distribuție, medii corozive pentru izolația conductoarelor, conductoare de protecție PE sau izolate;

În încăperi din categoriile BE1a, BE1b sau BE2, se vor monta fără posibilitatea atingerii de către oameni, fără pericol de deteriorare mecanică. Montare pe izolatoare sau pe alte elemente speciale de fixare sau susținere, la distanțe între 0,4 – 1,5 m, funcție de secțiunea **conductorului.** Coborârile se execută cu **conductoare** izolate și protejate mecanic la înălțime sub 2,5 m de la pardoseală.

Se admite instalarea în același element de protecție a **conductoarelor** ce aparțin mai multor circuite. Pentru protecție mecanică superioară sau diametre mai mari se admite folosirea țevilor pentru instalații din material plastic sau metal (PVCY, PVC-U, PP, Pid, respectiv PEL).