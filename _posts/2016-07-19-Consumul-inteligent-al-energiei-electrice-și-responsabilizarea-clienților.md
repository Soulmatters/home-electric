---
published: true
title: Consumul inteligent al energiei electrice și responsabilizarea clienților
layout: post
imagine: /images/economie.jpg
excerpt: Consumul energiei electrice, pentru a asigura confortul casei, nu va echivala și cu „confortul” clientului din ziua plății facturii pentru energie. 
---




Consumul **energiei electrice**, pentru a asigura confortul casei, nu va echivala și cu „confortul” clientului din ziua plății facturii pentru energie. Nu în cazul în care se consumă mai mult decât este nevoie.

Aproape toate receptoarele electrice din ziua de azi, au etichete de **eficiență energetică**, pentru că acestea consumă mai puțin decât predecesoarele lor, dar nu-i suficient.

Paradoxal, clientul consumă mai mult, fiind liniștit asupra faptului că becurile sunt economice și aparatura este **eficientă energetic.** Astfel, le va lăsa și mai mult timp în funcțiune. Ulterior ajungându-se la un consum și mai mare de energie decât cel inițial.  


Sursele consumatoare de curent nu afectează ca-n trecut la **factura de energie,** dacă se va consuma atât cât este nevoie. Totuși ne vom lovi de predilecția omului spre a consuma mai mult decât necesarul lui și în consecință, va plăti mai mult decât folosește.


Orice sursă care produce energie, are nevoie de energie la rândul său, pentru a oferi confortul civilizației noastre.


Energia solară, eolienele, hidroentralele, centralele atomoelectrice, combustibilii fosili, gaz, lemn și alte industrii producătoare de energie, toate acestea consumă. Consumă pentru a putea a face față cererilor noastre.

Să gândim logic:

Se consumă multă apă? Mai mult curent pentru ca instalațiile să preia și să livreze cantitatea necesară de apă pentru a face față cererilor clientului.


Multă lumină? Mai mulți bani pentru factură și mai rapidă reparația sau înlocuirea receptoarelor electrice.


Mâncare multă consumată? Mai complex angrenajul ce este pus în mișcare prin electricitate, pentru a satisface cererea clientului.


Cum ar fi o singură zi fără electricitate pentru toată populația lumii?


Exemplele pot continua la nesfârșit. Ideea de bază este că omul nu trebuie să urmărească într-atât dacă un bec este mai economic decât altul, dacă factura a venit mai mult luna asta decât luna trecută, ci schimbarea comportamentului său de consumator. 

**Clientul trebuie să țină cont de mici îmbunătățiri pe care le-ar putea aduce lui și mediului și ar putea să:**

-  stingă lumina în urma lui
-  beneficieze dacă se poate, cât mai mult de lumina naturală
-  nu țină în stand-by aparatura în casă, ci s-o scoată din priză 
-  consume atât cât are nevoie. Nici cu zgârgenie dar nici cu risipă

Informații utile despre ce anume puteți face pentru a reduce consumul inutil de energie, le găsiți [aici](http://www.anre.ro/download.php?f=gqd9hw%3D%3D&t=vdeyut7dlcecrLbbvbY%3D).
