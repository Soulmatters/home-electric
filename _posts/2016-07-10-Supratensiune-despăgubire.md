---
published: true
title: Supratensiunea electrică. Despăgubirea clienților casnici 
layout: post
imagine: /images/voltmetru.jpg
excerpt: Dacă aparatele de iluminat, climatizare, sistemele de comunicație ori aparatura electrocasnică au fost afectate în urma supratensiunii de la OR, atunci trebuie să sesizați cât mai rapid acest aspect.
---
 

Nu de puține ori, s-au înregistrat pagube, datorită supratensiunii din rețeaua electrică.

Dacă aparatele de iluminat, climatizare, sistemele de comunicație ori aparatura electrocasnică au fost afectate în urma supratensiunii de la OR, atunci trebuie să sesizați cât mai rapid acest aspect.

Noi venim în sprijinul dvs., cu informații relevante, preluate din surse autorizate în domeniu, în cazul unei pagube de acest tip.

În primul rând, completați o cerere către distribuitorul zonal de energie electrică, în termen de maxim 10 zile de la producerea pagubei - [exemplu de cerere](http://www.electricafurnizare.ro/wp-content/uploads/2016/01/EF-F-7.1-07-rev.-1-Cerere-acordare-despagubiri-OR.pdf).

La cererea înaintată, atașați documente justificative de achiziție a receptorului afectat.  Dacă aparatura a fost reparată, se va prezenta și dovada de plată a reparației. 

În cazul în care nu mai este posibilă nicio reparație la aparatura defectă, se  va confirma în scris de către unitățile de service, că paguba se datorează unei supratensiuni accidentale din culpa OR.

În termen de 2-3 zile de la primirea actelor, furnizorul trimite notificarea către Operatorul de Rețea.

Se va efectua o vizită la punctul de consum, unde s-a semnalat problema. De la data primiri cererii clientului de către OR nu trebuie să treacă mai mult de 5 zile până la constatarea problemei, la fața locului. După verificarea de la punctului de consum, clientul va fi notificat prin intermediul furnizorului, dacă acesta va primi sau nu **despăgubiri.**


Procesul de acordare a **despăgubirii** poate fi anevoios și de durată. Pe parcursul a 30 de zile lucrătoare de la data primirii cererii, OR împreună cu furnizorul tot vor realiza verificări. 

Ulterior, dacă se dovedește faptul că este culpa OR, comisia va întocmi nota de fundamentare a plății prejudiciului. Contravaloarea **despăgubirii** pentru deteriorarea receptoarelor electrocasnice este suportată de OR şi este achitată clientului, prin intermediul furnizorului.

**Condiții de eligibilitate pentru acordarea despăgubirilor:**

a) deteriorarea receptoarelor electrocasnice ca efect al unor **supratensiuni accidentale** produse în reţeaua electrică a OR;

b) receptoarele electrocasnice deteriorate sunt omologate;

c) pentru locul de consum unde s-a produs evenimentul există încheiat contract de furnizare/distribuţie a energiei electrice cu clientul casnic;

d) Clientul casnic a solicitat în scris acordarea **despăgubirii**, în termenul prevăzut în prezenta procedură.

Clientul trebuie să se asigure de faptul că, a folosit aparatura conform specificațiilor producătorului. Nu trebuie să se realizeze niciun fel de improvizații sau utilizarea aparatului în alt scop, decât cel pentru care este destinat. 

Clientul casnic trebuie să ia aminte că pentru următoarele aparaturi, nu se vor acorda despăgubiri: frigidere cu absorbţie, radiatoare, convectoare, cuptoare, plite, becuri incandescente, becuri fluorescente.



Dacă aparatura are un grad de uzură mai mare decât durata medie de utilizare, **despăgubirile** primite de client, vor fi doar de 50%.


Mai multe detalii [aici](http://www.anre.ro/ro/legislatie/documente-de-discutie-ee1/proceduri-oper-regl-comerciale/procedura-privind-acordarea-despagubirilor-clientilor-casnici-pentru-receptoarele-electrocasnice-deteriorate-din-culpa-operatorului-de-retea&page=2).